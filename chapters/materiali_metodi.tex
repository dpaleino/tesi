\chapter{Materiali e metodi}
Questo studio è stato eseguito su un campione totale di 29 pazienti, con un'età media di $11,29 \pm 3,10$ anni, composto da 10 pazienti di sesso maschile e 19 pazienti di sesso femminile. I pazienti erano tutti afferenti al reparto di Ortognatodonzia del Dipartimento di Scienze Stomatologiche ``Giuseppe Messina'' dell'Azienda Ospedaliera Universitaria Policlinico ``Paolo Giaccone'' di Palermo. I nomi dei pazienti sono stati codificati in modo da garantirne l'anonimato.

I tracciati cefalometrici sono stati effettuati manualmente da un singolo operatore. 

Per effettuare l'analisi dei dati sono stati utilizzati lo \emph{scostamento medio}, il \emph{$\chi^2$ di Pearson} e la \emph{$\kappa$ di Fleiss}.

\section{Scostamento medio}
\label{scostamento_medio}
Questo strumento permette di valutare il grado di \emph{dispersione} dei valori attorno alla loro media. Questo è molto utile nella componente verticale dell'analisi delle controparti di Enlow: essendo un'analisi proporzionale non è possibile riferire le misurazioni ad un valore preciso, ma possiamo confrontarle tra di loro.

Lo \emph{scostamento medio} è definito come \emph{la media degli scarti assoluti dei valori osservati rispetto al loro valore medio}:
\begin{equation}
\label{eq:scostamento_medio}
\varepsilon = \frac{1}{n}\sum_{i=1}^n{\left(\left|x_i - \frac{1}{n}\sum_{k=1}^n x_k\right|\right)}
\end{equation}

Uno scostamento elevato significherà che i valori sono lontani tra di loro (e quindi falliranno il requisito imposto da Enlow che abbiano ``minime variazioni''); un numero basso significherà invece che i valori differiscono in misura minore; un valore pari a 0 indica che i valori sono uguali tra di loro.

\section{$\chi^2$ di Pearson}
\label{sec:chi-square}
Questo metodo\footcite{Plackett1983} controlla la validità di un'\emph{ipotesi nulla} valutando se la frequenza di distribuzione di certi eventi osservati in un campione è consistente con una particolare distribuzione teorica. Gli eventi considerati devono essere mutualmente esclusivi, ed avere una probabilità complessiva del $100\%$. %Per poter eseguire questo test, inoltre, ogni categoria deve possedere almeno cinque osservazioni.

\begin{equation}
\label{eq:chi_square}
\chi^2 = \sum_{i=1}^N \frac{{(O_i-E_i)}^2}{E_i}
\end{equation}

Il \emph{chi quadro} viene calcolato misurando la differenza tra ogni singola frequenza osservata ($O_i$) e teorica ($E_i$) per ogni categoria, posta al quadrato, divisa per la frequenza teorica e sommando i risultati. Successivamente è necessario stabilire i \emph{gradi di libertà}, che sono essenzialmente il numero di categorie considerate meno uno per il numero di gruppi di osservazione meno uno.

Questo valore viene quindi ricercato in tabelle precompilate che mettono in relazione il $\chi^2$ al valore $p$: questo rappresenta la probabilità di ottenere un risultato pari o più estremo di quello osservato, supposta vera l'ipotesi nulla. Un valore $p \le 0,05$ viene considerato il limite per la \emph{significatività statistica}.

\section{$\kappa$ di Fleiss}
Questo metodo\footcite{Fleiss1971} permette di valutare quanto la concordanza delle valutazioni di due o più osservatori, su un determinato campione, sia dovuto al caso, e stimare quindi la concordanza depurata dal caso stesso.
\begin{equation}
\label{eq:kappa_fleiss}
\kappa = \frac{\overline{P} - \overline{P}_e}{1 - \overline{P}_e}
\end{equation}

Il denominatore $1 - \overline{P}_e$ esprime il grado di concordanza ottenibile al di fuori del caso; il numeratore $\overline{P} - \overline{P}_e$ esprime la concordanza ottenuta al di fuori del caso. Se le analisi fossero in completo accordo, allora $\kappa = 1$, all'opposto, se non ci fosse accordo, oltre a quello dovuto al caso, si avrebbe $\kappa \leq 0$.

Sia $N$ il numero totale del campione, $n$ il numero degli osservatori e $k$ il numero di categorie assegnate ai vari componenti del campione. I soggetti vengono numerati da $i = 1, \ldots N$, e le categorie da $j = 1, \ldots k$. Sia $n_{ij}$ il numero di osservatori che hanno assegnato il soggetto $i$ alla categoria $j$.

Prima è necessario calcolare $p_i$, che è la proporzione delle valutazioni in quella categoria rispetto a tutte le categorie:
\begin{equation*}
p_j = \frac{1}{Nn}\sum_{i=1}^N n_{ij}
\end{equation*}
Questo viene usato per calcolare $\overline{P}_e$:
\begin{equation}
\overline{P}_e = \sum_{j=1}^k p^2_j
\end{equation}
$P_i$ rappresenta il grado di concordanza tra gli osservatori per il soggetto $i$-esimo.
\begin{align*}
P_i &= \frac{1}{n(n-1)}\sum_{j=1}^k n_{ij}(n_{ij}-1) \\
&= \frac{1}{n(n-1)}\sum_{j=1}^k (n^2_{ij}-n_{ij}) \\
&= \frac{1}{n(n-1)}[(\sum_{j=1}^k n^2_{ij}) - n]
\end{align*}
$\overline{P}$, utilizzato nell'equazione principale, è la media dei $P_i$.
\begin{align*}
\overline{P} &= \frac{1}{N}\sum_{i=1}^N P_i \\
&= \frac{1}{Nn(n-1)}(\sum_{i=1}^N\sum_{j=1}^k n^2_{ij} - Nn)
\end{align*}
Per semplificare, in questa tesi i confronti sono stati fatti a coppie, quindi il numero di osservatori è sempre $2$. Con questa semplificazione, le equazioni diventano:
\begin{equation}
P_i = \frac{1}{2}[(\sum_{j=1}^k n^2_{ij}) - 2]
\end{equation}
\begin{equation}
\overline{P} = \frac{1}{2N}(\sum_{i=1}^N\sum_{j=1}^k n^2_{ij} - 2N)
\end{equation}
Il valore di $\kappa$ viene valutato in base ad una tabella (\vref*{tab:significato_kappa}), proposta da Landis e Koch\footcite{Landis1977}.
\begin{table}[h!]
\centering
\caption{Significato dei valori di $\kappa$}
\label{tab:significato_kappa}
\begin{tabular}{ll}
\toprule
\multicolumn{1}{c}{\textbf{$\kappa$}} & \multicolumn{1}{c}{significato} \\
\midrule
$< 0$ & scarso accordo \\
$0,01 - 0,20$ & leggero accordo \\
$0,21 - 0,40$ & buon accordo \\
$0,41 - 0,61$ & moderato accordo \\
$0,61 - 0,81$ & sostanziale accordo \\
$0,81 - < 1,00$ & accordo quasi perfetto \\
$1,00$ & accordo perfetto \\
\bottomrule
\end{tabular}
\end{table}

%\begin{wraptable}{R}{.5\columnwidth}%[ht]